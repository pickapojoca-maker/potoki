OBLEGANJE PARIZA

KRAJŠA VERZIJA

Obleganje Pariza (19. septembra 1870 – 28. januarja 1871) je sledilo porazu pri Sedanu. Prusi so s 700.000 vojaki obkolili mesto, branilo ga je 420.000 Francozov. Kljub več poskusom preboja in pogumni obrambi je lakota prisilila mesto k vdaji. Francija je izgubila Alzacijo, del Lorene in plačala odškodnino.

VSE

Poteka v Parizu, od 19. sept. 1870  do 28. jan. 1871. Francoska vojska je štela 420.000 vojakov. Vojska Prusov in zaveznikov pa 700.000. V tej bitki so imeli Francozi 4000 ubitih in 24.000 ranjenihPo zmagi pri Sedanu so se Prusi napotili proti Parizu. Obrambo prestolnice je pripravil general Louis Trochu. Njegova vojska je bila skromna, utrdbe okoli Pariza pa so bile mogočne. V začetku oktobra je politik Léon Gambetta z balonom zapustil Pariz, da bi na podeželju organiziral vojsko narodne obrambe. Prusi so se morali bojevati proti tej vojski, medtem ko so njihove komunikacijske linije napadali gverilci (francs-tireurs), s čimer so izzivali povračilne ukrepe proti civilnemu prebivalstvu. Trochu je izvedel vrsto napadov, ki so bili vsi odbiti. 5. januarja so Prusi začeli Pariz obstreljevati s težkimi oblegovalnimi topovi, a je to le utrdilo moralo prebivalcev. Zavladala je lakota, in zadnji veliki poskus preboja iz mesta 18. januarja je prinesel le hude izgube. Tudi vojska na podeželju je po nekaj odločnih zmagah doživljala poraze. 28. januarja je bilo sklenjeno premirje. V mirovnem sporazumu, ki je sledil, je novoustanovljeno Nemško cesarstvo, razglašeno v Versaillesu, Franciji odvzelo Alzacijo in večino Lorene ter od poražene države izsililo ogromno vojno odškodnino.
