KRIMSKA VOJNA IN RUSIJA V AZIJI

KRIMSKA VOJNA
SEVASTAPOL

KRAJŠA VERZIJA

Obleganje Sevastopola (17. oktobra 1854 – 9. septembra 1855) je bilo odločilno dejanje krimske vojne. 40.000 zaveznikov, med njimi 15.000 Sardincev, je eno leto oblegalo mesto, ki so ga branili tudi mornarji. Po zavzetju utrdbe Malakov so se Rusi vdali, kar je pomenilo konec vojne.

VSE

Odvijala se je na zahodni obali Krima, Ukrajina, od 17. okt 1854 do 9. sept. 1855. Zavezniki so vključno s 15.000 Sardinci imeli 40.000 vojakov, Rusi pa prav tako 40.000. O izgubah v tej bitki ni zanesljivih ocen. Zaključno fazo krimske vojne so bojevali ob leto dni dolgem obleganju Sevastopola. Ruski poveljnik Menšikov ga je skušal, z omejenim uspehom, deblokirati. Številni branitelji mesta so bili mornarji, “genij” obrambe pa je bil vojaški inženir polkovnik Todleben (gl. okvir). Potem ko so zavezniki preživeli zimo, na katero so bili slabo pripravljeni, so se lotili napadov vojne mornarice, s katerimi so odprli Azvsko morje na vzhodnem Krimu. Uspešnemu junijskemu napadu na obzidje je sledil neuspeh Britancev - zdaj pod poveljstvom generala Simpsona pri Velikem Redanu. Toda po zadnjem, neuspešnem poskusu ruske kopenske vojske, da deblokira Sevastopol, in drugem britanskem naskoku na Redan, v katerem so utrpeli hude izgube, so Francozi pod poveljstvom maršala Pelessiera osvojili ključno utrdbo Malakov in ruska vdaja je bila neizogibna.