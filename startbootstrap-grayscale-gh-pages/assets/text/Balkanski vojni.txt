Vojne in etnična čiščenja zaostrujejo položaj na Balkanu (1. in 2. balkanska vojna)

KRAJŠA VERZIJA

Prva balkanska vojna (1912) je prinesla razpad osmanske oblasti v Evropi, Albanija je postala neodvisna. Zaradi delitve Makedonije je izbruhnila druga vojna (1913), v kateri so se proti Bolgariji združile Srbija, Grčija, Romunija in Turčija. Največja zmagovalka je bila Srbija, ki je podvojila ozemlje in okrepila velikosrbske ambicije.

VSE

V prvi balkanski vojni iztrgajo 1912 Bolgarija, Grčija, Črna gora in Srbija Osmanski državi njene evropske posesti, v drugi (1913) se spopadejo med seboj za Makedonijo. Nasprotja pripeljejo do 1. svetovne vojne. Črna gora je 8. oktobra 1912 napovedala Osmanski državi vojno za- radi zapostavljanja neislamskega prebivalstva v evropskem delu Turčije. Deset dni pozneje so se boju pridružile zaveznice Črne gore iz Balkanske zveze Bolgarija, Grčija in Srbija. Osmanska država, oslabljena zaradi notranjepolitičnih težav in tri polijske vojne z Italijo, se je lahko le šibko upirala strnjenim napadom. V nekaj tednih je bosporski bolnik izgubil vse evropske posesti razen majhnega carigrajskega območja. Londonski mir je 30. maja 1913 končal 500-letno osmansko prevlado na Balkanu. Albanija je postala samostojna država. V delitvi plena med zmagovalkami so tičale kali novih razprtij, saj med balkanskimi narodi ni bilo jasnih naselitvenih me- ja. Največ težav je povzročala delitev Makedonije, ki so jo poseljevale številne narodnostne skupine, zasedli pa Srbi, Bolgari in Grki. Nasprotja med zmagovitimi nekdanjimi zaveznicami so sprožila drugo balkansko vojno. Konec junija 1913 so bolgarske čete vdrle v del Makedonije, ki si ga je lastila Srbija, nato je srbski kralj Peter I. Karađorđević napovedal 1. julija Bolgariji vojno. Ker je tudi Grčija stopila na srbsko stran, je priložnost izkoristila še Romunija in iztrgala ogroženi Bolgariji južno Dobrudžo. Tudi Turčija je spet prijela za orožje in ponovno zavzela vzhodno Trakijo s trdnjavo Adrianopel, ki ju je v 1. balkanski vojni pridobila Bolgarija. Bolgarska vojska, ki jo je stiskalo pet armad na srbski strani se je bojevala tudi Črna gora se je vdala. V Bukarešti so 10. avgusta podpisali pogodbo, s katero je morala Bolgarija prepustiti Romuniji južno Dobrudžo, dobila pa je le ozek pas Makedonije z dostopom na Egejsko morje. Največji del tega območja s Solunom in otokom Tasosom je dobila Grčija. Nedvomna zmagovalka v balkanskih vojnah pa je bila Srbija, ki je svoje ozemlje skoraj podvojila in od takrat upala, da bo lahko na račun Avstro-Ogrske uresničila sanje o Velikosrbski državi. Vojni, v katerih so strahovito surovo ravnali s civilnim prebivalstvom, sta sprožili reke beguncev. V prvi balkanski vojni je bežalo kakih 100 000 turških muslimanskih prebivalcev pred vojskami Balkanske zveze proti Carigradu. Drugo balkansko vojno sta zaznamovali zapostavljanje in nasilno spreobračanje drugače govorečih in ve rujočih skupin, ki sta se stopnjevali v množično izganjanje in pobijanje civilnega prebivalstva. Surova, manjšinam sovražna politika je krepila v posameznih balkanskih državah nacionalistične sile in poleg tega še naprej netila sovraštvo med posameznimi narodi.
