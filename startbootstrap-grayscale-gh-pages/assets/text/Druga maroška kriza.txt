Druga maroška kriza – znanilka prve svetovne vojne

KRAJŠA VERZIJA

Druga maroška kriza (1905–1911) je izbruhnila zaradi francoske zasedbe Fesa in nemškega »panterjevega skoka« v Agadir. Nemčija je želela utrditi položaj velesile, a je ostala osamljena. Konferenca v Algecirasu je okrepila antanto, kriza pa sprožila oboroževalno tekmo in poglobila napetosti pred prvo svetovno vojno.

VSE

Spor zaradi prevlade v severni Afriki povzroči drugo maroško krizo (1905 in 1911) ter osamitev Nemčije v Evropi. Neobrzdano prizadevanje Nemčije, da bi dosegla položaj velesile, in zapletenost zavezništev razmajeta politični položaj. Pred pristaniščem Agadir se je 1. julija 1911 zasidrala nemška topnjača Panter. To je bil nemški odgovor na francosko zasedbo maroškega mesta Fes. T. i. panterjev skok na maroško atlantsko obalo so s posebnim navdušenjem slavili nemški nacionalistični tisk in industrijski krogi, ki jih je zanimalo rudno bogastvo na zahodu Maroka. Šest let poprej se je v Maroku izcimila prva kriza. Za prevlado na severnoafriškem območju so se že od konca 19. stoletja spopadale Francija, Italija, Nemči- ja, Španija in Velika Britanija. V soglasju z Anglijo je Francija po 1905 okrepila svoj vpliv na Ma- roko, kar je ogrozilo nemške želje v severni Afriki. Cesar Viljem II. je zato marca 1905 izzivalno obiskal Tanger. Sultanu je zagotovil, da se bo zavzel za ne- odvisnost Maroka. V pogovoru s francoskim konzulom je v ostrem tonu izjavil, da Nemčija zna varovati svoje koristi v Ma- roku. Obisk v Tangerju je bil na- ravnan tudi proti britansko- francoskemu zavezništvu entente cordiale, ki sta ga sklenili državi, da bi odpravili medsebojna nas- protja zaradi kolonij. Nemcem se je zdelo, da ima- jo v primeru vojne veliko možnosti za uspeh; Rusija je bila iz- gubila vojno z Japonsko, poleg tega je carstvo hromila revolucija; Velika Britanija je komaj končala bursko vojno v južni Afriki. Samo še nedokončana graditev nemške vojne mornarice (po 1898) je Nemčiji narekovala zadržanost v mednarodni politiki. Maroko je imel v zapleteni igri evropskih sil le stransko vlogo; berlinska vlada je hotela ponižati Francijo v klienta Nemčije in jo prisiliti, da bi se odrekla zavezništvu z Veliko Britanijo. Strategija pa se je izjalovila: na konferenci v Algecirasu (1906) je ostala Nemčija brez podpore, kriza pa je trajno okrepila antanto. Po tem udarcu je postal strah pred obkolitvijo pomemben dejavnik nemške politike. Napetosti so se spet razmahnile aprila 1911, ko je Francija kršila algeciraško pogodbo in poslala v Fes čete, ki naj bi varovale tujce pred nemiri. Francija ni sprejela nemških zahtev po odškodnini za zasedbo Maroka (odstopila naj bi n. pr. Francoski Kongo). Kot izravnavo je dobila Nemčija malo pomembna območja v ekvatorski Afriki. Nemški nacionalistični politiki so zahtevali, da je treba za ohranitev nemške časti francosko trdovratnost nemudoma kaznovati z oboroženo silo. Cesar Viljem II. pa se je vojni kljub temu odpovedal. Maroška kriza je pospešila oboroževalno tekmo med kolonialnimi državami in okrepila zahteve nemških nacionalistični sil, da je treba svetu pokazati nemško moč. Vojaštvo odtlej ni bilo več pripravljeno, da bi se še kdaj - kakor v Maroku - umaknilo evropskim pogodbenikom.


