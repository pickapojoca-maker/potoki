VZPON NEMŠKEGA CESARSTVA

SEDEMTEDENSKA VOJNA

KRAJŠA VERZIJA

Bitka pri Kraljevem Gradcu (3. julija 1866) je potekala med Avstrijo z zavezniki in Prusijo. Avstrijci so imeli okoli 38.000, Prusi pa 9500 žrtev. Helmuth von Moltke je s tremi armadami in boljšim orožjem odločilno porazil Benedeka. Tri tedne pozneje je Avstrija zaprosila za premirje.

VSE

Potekala je med Kraljevim Gradcem in Sadovo, Češka, 3. jul. 1866. Vojska Avstrijcev in zaveznikov je štela 240.000 Pruska pa 245.000 vojakov. Avstrijci in zavezniki so imeli 38.000 ubitih in ranjenih, Prusi pa 9500 ubitih in ranjenih. Ko je Avstrija junija 1866 napovedala vojno Prusiji, se je načelnik pruskega štaba Helmuth von Moltke lotil drzne ofenzive. Z učinkovito izrabo železnice so Prusi več kot 200.000 mož hitro spravili na mejo. V skladu z načelom "korakaj ločeno, napadaj združeno" je Moltke svojo vojsko razdelil na tri armade - elbsko ter prvo in drugo. Avstrijci pod poveljstvom Ludwiga Benedeka so se še neodločno obirali, medtem ko so Prusi udarili proti jugu. Oboroženi s puškami z zadnjim polnjenjem in razporejeni v majhne enote so zadali hude izgube avstrijski pehoti, ki je napadala v gostih kolonah. Tri pruske armade so se združile proti Avstrijcem, ki so zasedli položaj na vzpetini v bližini trdnjave Kraljevi Gradec. Moltke je načrtoval, da bosta elbska in 1. armada zadrževali Avstrijce, medtem ko bo druga strla desno krilo. Na dan bitke je močno deževalo in Prusi so skoraj doživeli polom. Zaradi prekinitve komunikacij 2. armada ni prejela ukaza za napad. Elbska in prva sta napadli ob svitu, a sta bili številčno veliko šibkejši od sovražnika. Ob 11. uri se je njihov napad ustavil in Avstrijci so jih potisnili nazaj. Pruse so rešili Benedekova nedejavnost, saj ni prešel v protinapad, ter boljše puške in topništvo. Zgodaj popoldne je 2. armada končno prejela ukaz za premik. Napad s krila je Benedeka prisilil k umiku. Avstrijski cesar Franc Jožef je tri tedne pozneje zaprosil za premirje.
