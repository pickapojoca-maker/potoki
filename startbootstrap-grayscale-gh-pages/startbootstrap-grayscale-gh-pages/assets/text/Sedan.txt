SEDAN

KRAJŠA VERZIJA

Bitka pri Sedanu (1.–2. septembra 1870) je odločila francosko-prusko vojno. Prusi so z 200.000 možmi obkolili 120.000 Francozov pod Napoleonom III. in jim zadali hude izgube. Po neuspelih prebojih in silovitem topniškem obstreljevanju se je Napoleon predal, celotna francoska vojska pa je bila zajeta.

VSE

Potekala je od 1. do 2. sept. 1870, pri Sedanu, na reki. Vojska Prusije je štela 200.000, francoska pa 120.000 vojakov. Prusi so imeli 9000, Francozi pa 120.000 ubitih, ranjenih ali zajetih vojakov. Francoska chalonska vojska pod poveljstvom Patricea Mac-Mahona se je v prisotnosti cesarja Napoleona III. odpravila rešit Bazaina iz Metza, vendar jo je Moltke zvabil v zavoj reke Meuse pri Sedanu in jo tam obkolil. 1. septembra so pruski topovi, nameščeni na hribih nad Sedanom, neusmiljeno tolkli po Francozih zunaj dosega njihovega topništva. Ranjenega Mac-Mahona je najprej zamenjal Auguste Ducrot in nato Emmanuel de Wimpffen, a nobeden ni uspel uskladiti poskusov preboja. Francoska konjenica se je izkazala s pogumnim jurišanjem na pruske črte v bližini vasi Floing, a so bile to spričo koncentriranega pehotnega ognja le brezplodne poteze. Neki opazovalec je ob pokolu skupine konjenikov pripomnil, da "tako temeljitega uničenja z eno samo salvo še nikoli ni bilo videti". Zaradi hudih izgub pod nenehnim topniškim obstreljevanjem se je Napoleon III. odločil za vdajo, da bi končal pokol. Naslednji dan se je z Bismarckom sestal na pogovorih o pogojih vdaje in Prusi so ga skupaj 1 celotno vojsko odpeljali v ujetništvo.
